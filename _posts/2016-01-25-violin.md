---
layout: post
title: این سازِ بی‌رحم
status: published
type: post
published: true
comments: true
lang: fa
---

<p class="justify">

ویولون، سازی بی‌رحم است. صدایش دیوانه‌ام می‌کند آنچنان که چشمانم ناگزیر بسته می‌شود. فراموش می‌کنم کجای دنیا هستم. ناله‌ی تیزِ آرشه بر پیکرِ چوبی خوش‌تراش احاطه‌ام می‌کند و پروازم می‌دهد به دوردست‌ها. غرقم می‌کند در قعر دریاها. ِکشان ِکشان می‌بردم به گذشته، به کوچه‌ی خاطرات، به تالار لحظه‌های شیرین،  به باغِ آرزوهایِ در انتظارِ شکفتن. مَستم می‌کند در خیال‌ها، زخمه‌ای میزد و می‌بُرَد تا عمق اندیشه‌ام را بی هیچ درد. بذری به جای می‌گذارد در شیار زخم و من به هوش می‌آیم خمار. جوانه را که میبینم، با خود می‌گویم، لعنتی عجب سازِ بی‌رحمی ست.

</p>
