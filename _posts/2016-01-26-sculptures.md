---
layout: post
title: ما را چه به آن آلتِ سنگی
status: published
type: post
published: true
comments: true
lang: fa
tags: iran sculpture politics
---


<p class="justify">

<img src="/img/20160128.jpg" alt="Sculptures"/>
<br>
این چه وضعشه آقا! رئیس‌جمهور ما این‌ همه راه را کوبیده اومده اونجا، منّت گذاشتید و دعوتش کردید موزه برای بازدید، بعد میاید مجسمه‌ها رو میپوشونید که چی بشه اخه؟ توهین که شاخ و دم نداره! مثلاً فکر کردید اگر این شیخِ عمامه‌به‌سر چهار تا برآمدگی و لختی روی سنگ ببینه، قراره شق کنه وسط جمع و دامن از کف بده؟ یا مثل داعش پیکور برداره بیفته به جونِ آثار هنری‌تون به عنوانِ مظاهرِ بت‌پرستی؟ برای چی ما را از دیدن اندوخته‌های فرهنگی‌تون محروم می‌کنید؟ یه زمانی همش تهاجم فرهنگی می‌کردید، حالا شده تحریم فرهنگی. اگه خوبه، چرا ما نبینیم، اگه بده، پس چرا شما ببینید؟ آخه یه نگاه به این حمید معصومی‌نژاد از رم بکنید که چندین قرنه بین مجسمه‌هاتون وول می‌خوره و دین و ایمون و فرهنگش هم سر جاشه. اصلاً این کار، کجاش احترامه؟ مگه شما میاید دیارِ ما می‌گیم زن‌ها براتون استریپ کنن که راحت باشین و حس غربت نکنین؟ (حالا بماند که چارقد سرِ خودتون هم میکنیم تازه.) یا مثلاً شراب شیراز براتون سِرو می‌کنیم که یه وقت توهین نشه به آداب صرف شامتون؟ پس قضیه فرهنگی نیست. حتی دینی هم نیس! مگه شیوخ کشورهای عربی که میان اونورا، همیشه با جعبه و پرده مواجه میشن؟ جمع کنید این مسخره‌بازی رو دیگه. حالا همه‌ی دنیا فکر می‌کنن ملت ما اساساً با دول و ممه مشکل داره و اصلاً به خاطر همین هم انقلاب کرده و احتمالاً میخواسته هسته‌ای هم بسازه که بزنه ریشه این فساد رو برکنه. کسی که از طرف ما ازتون نخواست همچین لطفی در حقمون بکنید، چرا کاسه‌ی داغ‌تر از آش می‌شید و ما رو اینجوری ضدفرهنگ معرفی می‌کنید؟

<br><br>
پ.ن: این نوشته، شوخی ست ولی کدوم شوخی هست که نصفش جدی نباشه!


</p>
