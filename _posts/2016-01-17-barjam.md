---
layout: post
title: این هسته بزرگِ در ما گیرکرده
status: published
type: post
published: true
comments: true
lang: fa
tags: iran sanction barjam nuclear-deal nuclear
---
<p class="justify">

عجب تاریخ گریه‌داری داریم ما!
<br>
انگار همین دیروز بود که برای جشن هسته‌ای، یک ماه تمام گوشمون کر بود از سرود غرور ملی توی رسانه ها. و الآن دوباره برای تعطیلی همون بساط جشن، جشن دیگه‌ای اعلام شده که بیا و ببین. این وسط، کسی نیومد برای ما بگه وسط این همه مشکلات مملکت، این دیگه چه شکری بود که با اصرار تمام به خوردمون میدادن؟ چه قدر هزینه شد از 20 سال پیش برای هسته ای و چه قدر اون سرمایه گذاری بازگشت داشت، سودش به کنار؟ بهمون نگفتن چرا یک موضوع انرژی و اقتصادی به غرور ملی گره زده شد؟ هزینه مستقیم و غیرمستقیم تحریم  های این سالیان چقدر بود؟ هزینه تأسیسات و خرید لوازم هسته ای از طریق واسطه هایی که با قیمت های چندبرابر بهمون میفروختن چی؟ محدودیت های پژوهشی که دانشگاه ها و موسسات به واسطه شائبه ارتباط با هسته ای متحمل شدن و دانشجوهایی که به دانشگاه های خارج از کشور رفتن صرفاً بابت این موضوع رو چه کسی در نظر گرفت؟ چند تا شرکت و کارخونه تعطیل شد به خاطر شرایط ارز و تحریم؟ چقدر دست فساد و رانت دولتی با واسطه باز شد در شرایط تحریم؟ چندبار تهدید به حمله خارجی شد؟ و به واسطه اون تهدیدها، بودجه دفاعی هیچ وقت در شرایط تحریم کم نشد ولی بودجه سلامت و آموزش چرا!  چقدر تصویر ایران در رسانه های دنیا عوض شد و نام ایران فقط در کنار بمب اتم تصور میشد! چندبار کسی تونست بیاد در رسانه ملی یا روزنامه ها، هزینه فایده کنه برای مردم و تصمیم رو به اونا واگذار کنه؟ چند وات برق تولید شد یا در آینده میشه از این نیروگاه ها؟ چقدر دارو و لوازم پزشکی تولید شده یا میشه از این صنعت؟ چقدر در قدرت دفاعی و استراتژیک ما کمک کرد، یا بیشتر ضربه زد؟ چند تا صنعت فدای این صنعت شد؟ چرا چندین سال بخش بزرگی از بنیه ی کشور صرف چیزی شد که هیچوقت منفعتش در زندگی مردم دیده نشد؟ اونها که مو رو از ماست بیت المال میکشن بیرون، چرا گذاشتن کسی به خودش اجازه بده تا برای منابع مردم تصمیم به این بزرگی رو بگیره؟ مگه اون کشورهایی که صنعت هسته ای ندارن یا کلش وارداتی هست، عقل معاش ندارن؟ یا علم و توانش رو ندارن؟ یا مردمشون غرور ملی ندارن؟ پیوستن به باشگاه هسته ای چه مزیت رقابتی برای ما ایجاد کرد؟ حتی من بی سواد هم میدونم که داشتن صنعت هسته ای مستقل برای کشوری با چنین روحیه ی آمریکا و اسرائیل ستیزی، برای غرب قابل قبول نیست. پس چرا اینقدر اصرار آخه؟
<br>اگه فقط بخش کوچکی از این هزینه ها در این 20 سال صرف توسعه نیروگاه های خورشیدی میشد توی کویرهای ایران، بهتر نبود؟ اگه توی توسعه میدان های نفتی خرج میشد الآن از کشورهای همسابه جلوتر نبودیم در استخراج از منابع مشترکمون؟ اگه صرف آب شیرین کن میشد الآن مزیت رقابتی بهتری نبود برای ما؟ اگه تصویر ایران خراب نمیشد، درآمد توریسم چندبرابر نبود؟ اگه هر کدوم از این پروژه ها به غرور ملی و توسعه و پیشرفت گره میخورد بهتر نبود برای امروز ما و فردای فرزندان ما؟
<br>یه حسی بهم میگه پشت این داستان غم انگیز، چیزی جز لجبازی بچگانه و استفاده ابزاری از این موضوع برای غرب‌ستیزی نبوده و نیست. ایکاش همون اولش رو راست میگفتین داستان رو، تا حداقل اگه مردم اون مسیر رو انتخاب میکردن الآن این حس پیروزی همراه با سرخوردگی رو مجبور نبودن یدک بکشن. والبته این داستان ادامه داره. چرا که بعید میدونم این صنعت در آینده‌ی نزدیک بتونه به بهره وری برسه. حالا حالاها باید بقیه بخش های کشور، هزینه ش رو بدن، اگرچه کمتر از گذشته.
<br>

</p>
-----
بخونید:
<br><a href="http://fas.org/wp-content/uploads/2013/04/iran_nuclear_odyssey.pdf">http://fas.org/wp-content/uploads/2013/04/iran_nuclear_odyssey.pdf</a><br>
<a href="http://iranprimer.usip.org/resource/irans-nuclear-program">http://iranprimer.usip.org/resource/irans-nuclear-program</a>
