---
layout: post
title: سفارتی که کُتکش درد نداشت
status: published
type: post
published: true
comments: true
lang: fa
---

<p class="justify">
این داستان تکراری تسخیر سفارت، شده اسباب تفریح مردم، این روزها.
<br>
 یه عده که رفتن و گرفتن و آتش زدن و هنوز هم به کرده ی خویش میبالند و سلفی هاشون رو برای دوستاشون میفرستن. یه عده هم برای فراموش کردن اصل موضوع، مشغول بازگو کردن جوک های جیبوتی هستن که آخه تو هم مگه کشوری که با ما قطع رابطه کردی؟ اتفاقاً به نظر من، ممکلت داران جیبوتی خیلی بهتر از تصمیم گیران ما عمل کردن تو این موضوع. اونا منافع ملی رو در نظر گرفتن و فایده ی رابطه با عربستان رو برای خودشون ضرب و جمع کردن دیدن به صرفه تر هست که برن طرف خلیفه ای که قول داده هواشون رو داشته باشه و با آمریکا و غرب هم مشکلی نداره فعلن که براشون محدودیت ایجاد کنه. به هر حال، هر چقدر هم کوچک و کم‌تأثیر، قطع رابطه جیبوتی، تعداد کشورهای درگیر مسأله رو یکی اضافه کرد. و عربستان هم به خوبی از این حرکت خودجوش! جوانان انقلابی و روابطش با این کشورهای کوچیک استفاده کرد تا ایران رو توی سازمان ملل محکوم و منزوری تر کنه. وقتی 5 تا کشور رابطه شون رو یکباره قطع میکنن یا کاهش میدن، این یعنی یه لگد محکم به ماتحت سیاست خارجی ما و وجهه ی بین المللی کشور. حالا هر چقدر هم که ما به عادت دوران بچگی و با تبلیغات داخلی بگیم "اصلاً هم درد نداشت" و موضوع رو محکوم کنیم و بگیم اونا که قطع کردن خودشون ضرر کردن و ما نیازی به اونا نداریم و بدبخت ها چند وقت دیگه خودشون برمیگیردن و ...، اینا چیزی از تأثیر خبر این حرکت غیرقانونی توی دنیا کم نمیکنه. نه خیر آقا، درد داشت این لگد، خوبشم داشت. مخصوصاً که دیگه دست استکبار و آستین فتنه گران! توی کار نبود، بلاهت بخشی از جوانان خودمون بود و بس. حالا یا میخواستن با اینکار از دولت انتقام بگیرن که چرا مطابق میل اونا در سیاست خارجی رفتار نکرده، یا اینکه واقعاً فکر میکردن قراره بعد از تسخیر سفارت، عربستان بترسه که الآن قراره جوانان غیور بیان جِرمون بدن و بیاد معذرت خواهی کنه بایت اعدام شیخ نمر و بقیه.
<br>
حالا من داشتم فکر میکردم اگه به فرض محال، یه بار یه عده برن سفارت ایران رو توی یه کشور عربی بگیرن و آتیش بزنن، آیا ما هم میتونیم همچین کمپینی راه بندازیم و کسی رو متقاعد کنیم که با اون کشور قطع رابطه کنه؟ به نظر خودم، نه! ما هنوز همچین رابطه استراتژیکی با کسی به غیر از سوریه نداریم.

</p>
