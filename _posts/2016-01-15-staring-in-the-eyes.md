---
layout: post
title: آن گویِ سیاه آیینه‌وارش
status: published
type: post
published: true
comments: true
lang: fa
---


<p class="justify">

همیشه از زل زدن به چشمانش خجالت میکشیدم. نه اینکه آدم خجالتی‌ای باشم. یعنی اصلاً کار ما از این حرف‌ها گذشته بود، ولی چیزی در چشمانش میدیدم که مرا بی‌اختیار از او دور میکرد. در آن گوی سیاه آیینه‌وارش، انعکاس خودم را میدیدم که با چشمان نیمه‌باز به او زل زده‌ام. خودم را میدیدم که انعکاس صورت زیبای او در گوی سیاهش نیست. خودم را میدیم و او را نه. باز آن خودخواهیِ اصیل احاطه‌ام میکرد و او را در این میانه گم میکردم. در امتداد نگاهش تنهایی من بود و فردیّتی بی‌فرجام. چیزی در من میگفت، نازنین زودتر پلکی بزن و مرا از خودم رها کن. بگذار باز نوازشِ نگاهم را بر صورتت احساس کنم  و صدایت را در آغوش بکشم تا فراموش نکنم که تو مرا آن نجاتگر بودی از خودم. و ناگهان او خنده‌کنان چشمانش را میبست. شاید او هم در گوی سیاه آیینه‌وار من، انعکاس خودش را میدید و من را نه. آری، همیشه از زل زدن به چشمانش خجالت میکشیدم.


</p>
