---
layout: post
title: سایه ی روی دیوار
status: published
type: post
published: true
comments: true
lang: fa
tags: love poem loss
---


<p class="justify">
آنروز که سایه‌ات بر دیوار خانه‌ام افتاد، هنوز باغچه‌ام سرسبز بود و گلدان لب پنچره ام رزهای قرمز داشت. بی‌آنکه تو را بشناسم عاشقت شده بودم. عاشق آن سایه‌ات که نمیدانم چرا روی دیوار خانه‌ من جاگذاشته بودی. نفهمیدم کِی آمدی، کِی رفتی، اصلاً چرا از این کوچه گذر کردی و چرا کنار دیوار این خانه ایستادی. بوی آشنایی میداد سایه. مرموز بود، نتوانستم بفهمم به سمت خانه من می‌آمدی یا از آن میگریختی. چه روزها که گذشت و من کنار سایه‌ات پای دیوار به امید برگشتنت نشسته بودم. و همدم درودل‌های من فقط سایه‌ای بود که ساکت و بی‌نام روی دیوار آجری خانه من جا خوش کرده بود. یکروز صبح که دیگر نه برگی به باغچه امیدم مانده بود و نه گلی به گلدان لب پنجره‌ام، دیدم سایه‌ات روی دیوار نیست. بی‌آنکه تو را بشناسم آرام به اتاقم برگشتم.
</p>
