---
layout: post
title: تحریمهای قانونی زورچپانی
status: published
type: post
published: true
comments: true
lang: fa
tags: iran politics sanction america US unfair
---


<p class="justify">

من نمیفهمم چرا آقایون میگن تحریم های جدید آمریکا غیرقانونیه و نباید دیگه تحریم کنه و فلان و بهمان. کجای تواقفنامه هسته ای قول دادن که دیگه تحریم نمیکنیم؟ تحریم های اقتصادی مرتبط با هسته ای رو گفتن برمیداریم که دارن برمیدارن خیر سرشون. ولی اون تحریم های موشکی و تروریسم که اصلاً قرار نبوده برداشته بشه. هر وقت هم بخوان میتونن تغییرش بدن یا به افراد یا شرکت های جدیدی که مرتبط با دلیل اون تحریم هستن گسترشش بدن. الآن هم فقط همین اتفاق افتاده به نظر من. یه سری آدم و شرکت به اون لیست تحریم های قبلی موشکی اضافه شده. همشون هم واقعاً مرتبط با سپاه و ارتش و دستگاه های نظامی هستن. کجای این کار آمریکا مشکل داشته که میگن زیر قولش زده؟ اگه مثلاً اومدن و دوباره بانک مرکزی رو به "بهانه" ارتباط با صنایع نظامی یا تروریسم تحریم کردن، اونوقت میشه خلف وعده و باید مشت گره کرده بر دهان یاوه گوشون کوبید. ولی در این مورد، فقط به قول ظریف میشه گفت که آمریکا به قلدری عادت کرده. خب آقا کشور خودشه، قانون خودشه! میخواد شرکت‌هاش به صنایع نظامی ایران سرویس ندن. حق اینکارم نداره؟ مگه شما میاید شرکت های آمریکایی رو از کار توی ایران منع میکنید، اونا چیزی میگن؟ نمونه ش مک دونالد. حالا اونا زورشون بیشتره و تحریم هاشون پراثرتره. ولی عقل و منطق من میگه که در این مورد، آمریکا داره کاملاً قانونی و منطقی عمل میکنه و این ماییم(همونایی که هی میگن آمریکا خلف وعده کرد) که دنبال بهونه ایم برای زدن زیر توافق.
<br><br>
اون تحریم ویزای آمریکا البته داستانش یه خرده فرق داره. از یه طرف میشه گفت، کشور خودشونه و نمیخوان به دلایل امنیتی به کسایی که به ایران سفر کردن، اجازه ورود بدون ویزا رو بدن. چون ایران رو حامی تروریسم میدونن و همیشه هم این رو گفتن. از طرف دیگه به نظر میاد با این تحریم ظالمانه که اصلاً هم ربطی به هسته ای نداره، میخوان یه جوری ایران رو زیر فشار بذارن تا از سوریه و لبنان و فلسطین و یمن و بحرین و ... بکشه بیرون تا از لیست کشورهای حامی تروریسم خارج بشه و این تحریم خودبه‌خود برداشته شه. و خب ایران هم طبیعتاً چنین کاری نمیکنه. حالا اینکه چقدر این تحریم، روی سفر بازرگانان و تجار و دیگر کله‌گندگان غربی و شرقی به ایران تأثیر داره، امریست که باید صبر کرد و دید. البته خود ایران هم میدونه اگه این افراد در دوراهی سفر به ایران یا آمریکا قرار بگیرن، این ایرانه که بازنده هست. فلذا، اینبار هم کار خلاف قانون یا توافقنامه انجام ندادند ولی با زیرکی، ایران رو در بهره مندی از فضای اقتصادی پساتحریم محدود کردن. به قول ظریف، اینکار با روح برجام در تضاده! آمریکایی ها هم به نظرم میگن تا زمانی که ایران جزو دوستان ما نباشه، نمیتونه انتظار رفتار دوستانه داشته باشه.
مخلص کلام اینکه، وقتی زیاد قوی نباشی و بخوای با قلدرها دربیفتی، اینجوری میشه که یکی میزنی، چندتا میخوری میخوری و همش فحش میدی به طرف.

</p>
